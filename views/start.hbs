<!-- <span style="color: red">F</span><span style="color: orange">E</span><span style="color: green">D</span> <span style="color: blue">I</span><span style="color: purple">T</span> -->
<p>Federeret IT (forkortet: Fed. IT) er et nybrud i måden, vi bruger internettet på.</p>

<p>I stedet for at alle skal registrere sig på nogle store, centrale platform styret af big tech-giganter, så gør Fed. IT det muligt at starte små, bruger-nære platforme, som kommunikationen flyder frit imellem.</p>

<div style="float: right; margin-left: 20px;">
<iframe title="What is the Fediverse?" src="https://framatube.org/videos/embed/4294a720-f263-4ea4-9392-cf9cea4d5277" allowfullscreen="" sandbox="allow-same-origin allow-scripts allow-popups" width="340" height="191" frameborder="0"></iframe>
</div>
<p>Princippet kender vi fra e-mail, hvor man kan sende en mail uden at tænke på om modtageren har Gmail, Outlook, Protonmail eller noget fjerde. På samme måde gør Fed. IT det muligt, at Anna starter en PixelFed med sine venner, hvor de deler billeder. Fordi platformen er i <i>fediverset</i>, kan hun automatisk dele det med sin kollega, der har en bruger på en Mastodon, og med hendes bror som laver videoer på PeerTube. Alt sammen uden at nogen af dem behøver at forlade deres egen platform.</p>

<h2>Kom i gang</h2>
<p>Hvis du er dansk bruger og ny til fediverset er et godt sted at starte Mastodon, hvor du kan registrere dig på den store danske instans <a href="https://www.mstdn.dk" target="_new">www.mstdn.dk</a>.</p>
<p>Her skal du trykke "Create account" i menuen og acceptere de betingelser der er for brug af platformen.</p>
<p><a href="https://fedi.dk/Danske%20instanser.html" target="_new">Du kan også trykke her og læse om andre Mastodon-instanser &gt;</a></p>

<p>Mastodon er en Twitter-lignende platform, der fokuserer på korte opslag. Der er dog også andre platforme, som fokuserer på <a href="https://pixelfed.org/how-to-join" target="_new">billeder</a>, <a href="https://joinmobilizon.org/en/" target="_new">events</a>, <a href="https://joinpeertube.org/" target="_new">video</a> og flere.</p>
<p><a href="/platform">Du kan trykke her og læse om de andre Fediverse-platforme &gt;</a></p>

<p><a href="https://fediverse.observer/" target="_new">Tryk her for at se alle registrerede instanser på tværs af platforme &gt;</a></p>

<h2>Når du har en bruger</h2>
<p>Når din registrering er færdig, har du fået din egen adresse eller <i>handle</i>, der består af to dele – dit brugernavn og din instans adskilt af et "@". Det er fx "<u>@ditbrugernavn</u>@mstdn.dk".</p>

<p>Når du møder en anden brugers 'handle', kan du slå det op ved at søge det frem i søgefeltet på din instans. Herefter kan du vælge at 'follow' en bruger, 'like' og 'dele' deres opslag, eller kommentere.</p>

<p>Du kan også søge hashtags frem gennem søgefeltet på din instans. Disse vil blive vist på tværs af instanser. Du kan fx prøve at søge på "#dkfedi" eller andre <a href="https://guide.toot.as/dk/hashtags/" target="_new">danske hashtags</a>.</p>

<h2>Vil du vide mere?</h2>
<ul>
	<li>Hvorfor skifte til fediverset?</li>
	<li>Kig i <a href="/ordbog">vores ordbog</a> for at få styr på de gængse begreber</li>
</ul>